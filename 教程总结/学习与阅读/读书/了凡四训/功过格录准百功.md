
2022-05-13
附录二：云谷禅师授袁了凡功过格录准百功：
救免一人死。完一妇女节。阻人不溺一子女。  //保全妇女的名节
为人延一嗣。
准五十功：
免堕一胎。当欲染境，守正不染。收养一无倚。
葬一无主骸骨。救免一人流离。救免一人军徒重罪。
白一人冤。发一言利及百姓。
准三十功：
施一葬地与无土之家。化一为非者改行。度一受戒弟子。完聚一人夫妇。收养一无主遗弃门孩。
成就一人德业。
准十功：
荐引一有德人。除一人害。编纂一切众经法。
以方术治一人重病。发至德之言。有财势可使而不使。善遗妾婢。救一有力报人之畜命
准五功：
劝一人息讼。传人一保益性命事。编纂一保益性命经法。以方术救一人轻疾。劝止传播人恶。供养一贤善人。祈福禳灾等，但许善愿不杀生。救一无力报人之畜命。
准三功：
受一横不嗔。任一谤不辩。受一逆耳言。免一应责人。劝养蚕、渔人、猎人、屠人等改业。葬一自死畜类。
准一功：
赞一人善。掩一人恶。劝息一人争。阻人一非为事。济一人饥。留无归人一宿。救一人寒。施药一服。施行劝济人书文。诵经一卷。礼忏百拜。诵佛号千声。讲演善法。谕及十人。兴事利及十人。
拾得遗字一千。饭一僧。护持僧众一人。不拒乞人。
接济人畜一时疲顿。见人有忧，善为解慰。肉食人持斋一日。见杀不食。闻杀不食。为己杀不食。葬一自死禽类。放一生。救一细微湿化之属命。作功果荐沉魂。散钱粟衣帛济人。饶人债负。还人遗物。
不义之财不取。代人完纳债负。让地让产。劝人出财作种种功德。不负寄托财物。建仓平粜。修造路桥。疏河掘井。修置三宝寺院。造三宝尊像。施香烛灯油等物、施茶水、舍棺木一切方便等事。
准百过：
致一人死。失一妇女节。赞人溺一子女。绝一人嗣。
准五十过：
堕一胎。破一人婚。抛一人骸。谋人妻女。致一人流离。致一人军徒重罪。教人不忠不孝大恶等事。发一言害及百姓。
准三十过：
造谤诬陷一人。摘发一人阴私与行止事。唆一人讼。毁一人戒行。反背师长。抵触父兄。离间人骨肉。荒年囤积五谷不粜生索。
准十过：
排挤一有德人。荐用一匪人。平人一冢。凌孤逼寡。受畜一失节妇。畜一杀众生具。恶语向尊亲、师长、良儒。修合害人毒药。非法用刑。毁坏一切正法经典。
   诵经时，心中杂想恶事。以外道邪法授人。发损德之言。杀一有力报人之畜命。
准五过：
诽谤一切正法经典。见一冤可白不白。遇一病求救不救。阻绝一道路桥梁。编纂一伤化词传。造一诨名歌谣。恶口犯平交。杀一无力报人之畜命。
非法烹炮生物，使受极苦。
准三过：
嗔一逆耳言。乖一尊卑次。责一不应责人，播一人恶。两舌离间一人。欺诳一无识。毁人成功。
见人有忧，心生畅快。见人失利失名，心生欢喜。
见人富贵，愿他贫贱。失意怨天尤人。分外营求。
准一过：
没一人善。唆一人斗。心中暗举恶意害人。助人为非一事。见人盗细物不阻。见人忧惊不慰。役人畜，不怜疲顿。不告人取人一针一草。遗弃字纸。
   暴弃五谷天物。负一约。醉犯一人。见一人饥寒不救济。诵经差漏一字句。僧人乞食不给。拒一乞人。
食酒肉五辛，诵经登三宝地。服一非法服。食一报人之畜等肉。杀一细微湿化属命以及履巢破卵等事。背众受利，伤用他钱。负贷。负遗。负寄托财物。
   因公恃势乞索、巧索，取人财物。废坏三宝尊像及殿宇、器用等物。斗秤等小出大入。贩卖屠刀、渔网等物。自‘背众受利’以下，俱以百钱为一过。